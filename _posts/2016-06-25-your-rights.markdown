---
layout: post
title:  "तपाईँका १२ अधिकार (हक) जुन जिम्मेवारी बिना अधुरै रहन्छ"
date:   2016-06-25 19:41:31 +0545
categories: ["entrepreneurship", "tips"]
author: "Manish Marahatta"
---
अधिकार (हक) र जिम्मेवारी – एकै रथका दुई पांग्रा हुन्। कुनै पनि विवेकशील नागरिकले हरेक पल यी दुवैलाई साथ-साथै प्रयोग गरिरहन्छ। यी १२ मन्त्रहरु तपाईँ पनि प्रयोगमा ल्याउनुहोस् <br><br>
    १) मन लागेको बोल्न पाउनु मेरो हक हो। के बोल्ने, कुन बेला बोल्ने वा सुन्ने यो जान्नु मेरो जिम्मेवारी हो।<br>
    २) चिताएका सबै प्राप्त गर्न खोज्नु मेरो अधिकार हो भने प्राप्त गरेको कुरालाई संरक्षण गर्नु मेरो जिम्मेवारी हो।<br>
    ३) एक्लो जीवन अाफु खुशी बाँच्न पाउनु मेरो हक हो भने समाजिक प्राणी पनि बन्नु मेरो जिम्मेवारी हो।<br>
    ४) मन लाग्या गर्न पाउनु मेरो हक हो भने त्यसले ल्याउने परिणामको उत्तरदायित्व लिनु मेरो जिम्मेवारी हो।<br>
    ५) मेहनतको फल लिन पाउनु मेरो हक हो भने लिएको फलको सदुपयोग गर्नु मेरो जिम्मेवारी हो।<br>
    ६) जो कसैलाई पनि माया गर्न पाउनु मेरो हक हो भने अाफुलाई जोगाई राख्ने श्रोत (वातावरण, समाज, परिवार) लाई पनि माया गर्नु मेरो जिम्मेवारी हो।<br>
    ७) जुन सुकै नेतृत्व चुन्नु मेरो हक हो भने सहि नेतृत्व चुन्नु वा माथी पुर्याउनु मेरो जिम्मेवारी हो।<br>
    ८) अाफ्नो जीवनको सुरक्षा गर्न पाउनु मेरो हक हो भने अरुको जीवन रक्षा गर्नु मेरो जिम्मेवारी हो।<br>
    ९) जस्तो पनि धर्म वा सिद्धान्तमा बाँच्न पाउनु मेरो अधिकार हो भने त्यसको प्रयोगले समाजलाई एकजुट बनाई राख्नु मेरो जिम्मेवारी हो।<br>
    १०) खुला मनले चयन गर्न पाउनु मेरो हक हो भने अरुको त्यही हकलाई अादर गर्नु पनि मेरो जिम्मेवारी हो।<br>
    ११) जिन्दगीमा कसैको मतलबै नगर्नु मेरो अधिकार हो भने मर्नु अघि केहि ठोस् गरेरै जानु मेरो जिम्मेवारी हो।<br>
    १२) नागरिक हुन पाउनु मेरो हक हो भने विवेकशील नागरिक बन्नु मेरो जिम्मेवारी हो।
    अाफ्ना हरेक हकसँगै जिम्मेवारी गास्सिँएर अाएको हुन्छ।<br>
